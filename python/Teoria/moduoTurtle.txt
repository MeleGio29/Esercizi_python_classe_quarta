MODULO TURTLE:
Il modulo turtle fornisce le primitive della grafica della tartaruga in forma procedurale e in forma orientata agli oggetti.
Per utilizzare il modulo turtle è necessario che Python sia installato con il supporto di Tk, poiché usa Tkinter per la grafica sottostante.
In questo modulo vengono definite verie funzioni:
-degrees(): imposta a gradi l'unità di misura degli angoli.
-radians(): imposta a radianti l'unità di misura degli angoli.
-reset(): pulisce lo schermo, riportando la penna e le variabili create alla chiamata della funzione al valore predefinito.
-clear(): cancella lo schermo.
tracer(flag): accende o spegne la funzione di tracciatura (a seconda se l'opzione viene impostata a vero o falso). La funzione di tracciatura fa in modo che le linee siano disegnate più lentamente, con l'animazione della freccia lungo il percorso.
forward(distance): va avanti di distance passi.
backward(distance): va indietro di distance passi.
left(angle): ruota a sinistra di unità angle. Le unità predefinite sono gradi, ma possono essere modificate attraverso le funzioni degrees() e radians().
right(angle): ruota a destra di unità angle. Le unità predefinite sono gradi, ma possono essere modificate attraverso le funzioni degrees() e radians().
up(): solleva la penna -- da questo momento in poi si muove senza disegnare.
down(): appoggia la penna -- da questo momento in poi quando si muove disegna.
width(width): imposta la larghezza della traccia della penna a width.
color(s) / color((r, g, b)) / color(r, g, b): definisce il colore della penna. Nella prima forma, il colore viene indicato da una striga che contiene il nome Tk di un colore. La seconda forma indica il colore come una tupla con i 3 valori RGB, ognuno nell'intervallo [0..1]. Per la terza forma, il colore viene indicato fornendo i valori RGB come tre parametri separati (ognuno nell'intervallo [0..1]).
write(text[, move]): scrive il testo text nella posizione corrente della penna. Se move viene impostato a vero, la penna viene spostata nell'angolo in basso a sinistra del testo. Il valore predefinito di move è falso.
fill(flag): la descrizione completa è più complessa, ma si suggerisce di utilizzarlo così: chiamate fill(1) prima di disegnare il percorso che volete riempire e chiamate fill(0) quando avete finito di tracciare il percorso.
circle(radius[, extent]): disegna un cerchio di raggio radius il cui centro è radius unità a sinistra della tartaruga. extent determina quale parte del cerchio viene disegnata: se non indicato viene disegnato un cerchio completo.
Se extent non è a cerchio completo, l'estremo finale dell'arco diventa la posizione corrente della penna. L'arco viene disegnato nel verso anti orario, se radius è positivo, altrimenti nel verso orario. Nel processo la direzione della tartaruga viene cambiata della quantità indicata da extent.

goto(x, y): va alle coordinate x, y. Le coordinate possono essere specificate sia con due argomenti separati che con una tupla di due elementi.
Questo modulo importa tutte le funzioni del modulo math, vedete la documentazione di math per le costanti e le funzioni utili alla grafica della tartaruga.

demo()
Un po' di esempi che utilizzano il modulo.
exception Error
Eccezione sollevata quando un qualunque errore viene causato da questo modulo.
Per esempi, vedete il codice della funzione demo().

Questo modulo definisce le seguenti classi:
class Pen(): definisce una penna. Tutte le funzioni descritte sopra possono essere chiamate come metodi di una data penna. Il costruttore crea automaticamente una superficie dove disegnare.
class RawPen(canvas): definisce una penna che disegna sulla superficie di un canvas. Questo è utile se volete usare il modulo per creare elementi grafici in un programma ``reale''.
